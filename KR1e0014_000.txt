# -*- mode: mandoku-view -*-
#+TITLE: 春秋集傳微旨
#+DATE: 2015-09-23 09:39:23
#+PROPERTY: JUAN 0
<pb:KR1e0014_WYG_000-1a>¶
欽定四庫全書　　　　經部五¶
　春秋㣲㫖　　　　　　春秋類¶
　　提要¶
　　　　(臣/)等謹按春秋㣲㫖三卷唐陸淳撰陳振孫書録¶
　　　　解題稱唐志有淳春秋集傳二十卷今不存又有¶
　　　　㣲㫖一卷未見袁桷作淳春秋纂例後序稱來¶
　　　　杭得㣲㫖三卷乃皇祐間汴本葢其書刻于¶
　　　　開封故南渡之後遂罕傳本至桷得北宋舊¶
<pb:KR1e0014_WYG_000-1b>¶
　　　　槧乃復行於世也桞宗元作淳墓表稱春秋¶
　　　　㣲㫖二篇唐書藝文志亦作二卷此本三卷¶
　　　　不知何時所分然卷首有淳自序實稱總為¶
　　　　三卷或校刋栁集者誤三篇為二篇修唐書¶
　　　　者因之歟是書先列三傳異同參以啖趙之¶
　　　　説而斷其是非自序謂事或反經而志協乎¶
　　　　道蹟雖近義而意實藴姦或本正而末邪或¶
　　　　始非而終是介于疑似之間者並委曲發明¶
<pb:KR1e0014_WYG_000-2a>¶
　　　　故曰微㫖其書雖淳所自撰而毎條必稱聞¶
　　　　之師曰不忘本也自序又謂三傳舊說亦並¶
　　　　存之其義當否則以朱墨為别今所行本于¶
　　　　應用朱書者皆以方匡界畫其起訖意皇祐¶
　　　　舊槧以木本不能具朱墨故用嘉祐本草之¶
　　　　例以隂文陽文為例後人傳冩又艱于雙鈎¶
　　　　遂以界畫代之以非大㫖所繫今亦姑仍其¶
　　　　式而附著舊例於此焉乾隆四十三年七月¶
<pb:KR1e0014_WYG_000-2b>¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

